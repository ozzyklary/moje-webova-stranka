<!DOCTYPE html>
<html xmlns="http://www.w3.org/1999/xhtml" xml:lang="cs" lang="cs">
 <head>
  <meta http-equiv="content-type" content="text/html; charset=utf-8" />
  
  <title>Zdraví a počítač</title>
<link rel="stylesheet" href="style.css">
 </head>
 <body>
 <h1>Welcome!</h1>
<ul>
  <li><a href="#prezitoci">Jak přežít práci s počítačem - balzám na oči</a>
    <ul>
     <li><a href="#pravidla">Jaká jsou tedy základní pravidla?</a></li>
     <li><a href="#bolest">Jak si nastavit počítač, aby oči nebolely?</a></li>
     <li><a href="#gymnastika">Oční gymnastika</a></li>
     <li><a href="#pohyb">Pohybování očima</a></li>
     <li><a href="#preostrovani">Přeostřování</a></li>
    </ul>  
  </li>
</ul>
<p>
<a href="index.html"><img src="home.png" title="Domů" style="width:42px;height:42px"></a>
</p>
<h1 id="prezitoci" style ="color:red">Jak přežít práci s počítačem - balzám na oči</h1> 
<p>Očím škodí nejvíce prach, průvan, suchý vzduch a příliš silné nebo slabé osvětlení. Prostředí kolem 
sebe zas až tolik nemůžeme vylepšit, ale můžeme očím poskytnout pohyb: velmi jim totiž vadí, když 
upřeně hledíme na jedno místo.</p> 
<h2 id="pravidla">Jaká jsou tedy základní pravidla?</h2> 

<ul>
<li>Při práci na počítači pohybovat očima, dívat se na celou obrazovku, hýbat očima uvolněně a 
bez násilí.</li> 
<li>Pravidelně mrkat a čas od času přeostřit na vzdálenost větší než 5 metrů.</li> 
<li>Po každé hodině si na chvíli odpočinout a provést pár očních cviků (viz dále).</li>
</ul> 
<h2 id="bolest">Jak si nastavit počítač, aby oči nebolely?</h2> 
<p>O tom, jaký si vybrat monitor a jak si jej nastavit, jsme psali v tomto článku. Samotné rozlišení 
monitoru jsme popsali zde, jak si nastavit obnovovací frekvenci zde. Důležité je také nastavení 
velikosti písma. Nemá smysl se vysilovat při čtení příliš malých písmen. Pro ty, kdo většinu pracovního 
dne stráví čtením dokumentů, může prospět i různé nastavení barevných kombinací.</p> 
<p>Jaké jsou nejšetrnější kombinace barvy pozadí a textu? Uvádíme je od nejvhodnější.</p> 
<p>Černá na žluté, zelená na bílé , červená na bílé, modrá na bílé, bílá na modré, černá na bílé. </p>
<p>Barva pozadí se ve Wordu nastaví jednoduše: po označení textu klikneme na Formát, pak vybereme 
Pozadí a z nabízených barev tu, která je nejpříjemnější. Barva písma se nastaví v menu Formát, 
Písmo, Barva písma.</p> 

<h2 id="gymnastika">Oční gymnastika</h2> 
<p>Bolavé oči nejvíc touží po uvolnění. Nejjednodušší způsob, jak ulevit očím, je zavřít je a přikrýt 
dlaněmi, při tom se jich ale nedotýkejte. Představujte si příjemné barvy a takto relaxujte dvakrát 
denně několik minut.</p> 
<p>Podobně pomáhá i zavřít oči a natočit obličej ke slunci. Dále může očím pomoci obyčejné mrkání, 
které oči zvlhčuje. V optimálním případě byste měli mrknout jednou nebo dvakrát každých deset 
vteřin.</p> 
<p>Oční svaly, stejně jako všechny ostatní, se dají cvičit. Mezi základní cviky patří přeostřování zraku a 
pohybování očima.</p> 
<h2 id="pohybovani-ocima">Pohybování očima</h2> 
<p>Každý, kdo podstoupil vyšetření očního pozadí, jistě tyto cviky zná. A ty, kdo se zatím k očnímu lékaři 
nedostali, se jejich pomocí mohou této návštěvě i vyhnout. Cvičení je velmi jednoduché. Každou fázi 
je třeba opakovat desetkrát až dvacetkrát. V první fázi pohybujete očima za zavřenými víčky nahoru a 
dolu. Pak následuje pohyb doprava a doleva. V poslední fázi kružte oční bulvou jedním i druhým 
směrem. Poté všechna cvičení zopakujeme s otevřenýma očima.</p> 
<h2 id="preostrovani">Přeostřování</h2> 
<p>Palec jedné ruky držíme ve vzdálenosti asi 20 cm od nosu. Druhou ruku úplně natáhneme a vztyčíme 
palec tak, aby se překrývaly. Zaostříme na jeden palce. Mrkneme a přeostříme na druhý. Tento cvik 
také opakujeme dvacetkrát.</p> 
<p>Toto cvičení můžeme provádět i s jinými předměty, z nichž jeden je vzdálený cca 30 cm, druhý několik 
metrů. Je zapotřebí, aby oba předměty byly v zákrytu, a je nutné během cvičení pravidelně mrkat.</p> 
<p><img src="https://1291668043.rsc.cdn77.org/getthumbnail.aspx?q=60&w=1200&h=675&id_file=431703022" title="obrázek z webu https://www.zive.cz/clanky/vyzkouseno-bryle-gunnar-slibuji-ulevu-ocim-u-pocitace/sc-3-a-171282/default.aspx"></p>
<p> Tento text pochází z článku na webu <a href="https://www.idnes.cz/technet/internet/jak-prezit-praci-s-pocitacem-balzam-na-oci.A040302_5253051_sw_internet#:~:text=Jak%20p%C5%99e%C5%BE%C3%ADt%20pr%C3%A1ci%20s%20po%C4%8D%C3%ADta%C4%8Dem%20-%20balz%C3%A1m%20na,odpo%C4%8Dinout%20a%20prov%C3%A9st%20p%C3%A1r%20o%C4%8Dn%C3%ADch%20cvik%C5%AF%20%28viz%20d%C3%A1le%29."> idnes.cz</a></p>
</body>
</html>
